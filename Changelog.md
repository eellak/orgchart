**0.8.1**

* Εξαγωγή δομής οργανογράμματος προς σχεδίαση ως αρχείο .dot (πρότυπο σχεδίασης της FOSS εφαρμογής σχεδίασης γράφων GraphViz). Γραφικός client ως web υπηρεσία για τη σχεδίαση του περιεχομένου του dot αρχείου βρίσκεται στη διεύθυνση http://graph.gafol.net/

* Βελτιωμένος έλεγχος ακεραιότητας εγγράφου με ανίχνευση αυτοαναφορών οργανικής μονάδας (σχέση "Ανήκει σε Οργ.Μονάδα") και Θέσης (σχέση "Αναφέρεται σε Θέση")

* Διόρθωση σφαλμάτων κατά την εισαγωγή πρώτης εγγραφής μετά από εκκένωση δεδομένων

**0.7.1**

* Όταν κανείς ανοίγει ένα αρχείο Οργανογράμματος, τον καλοσορίζει το παράθυρο "Σχετικά με το Οργανόγραμμα".

* Προστέθηκε λειτουργία εκκένωσης δεδομένων (καθαρίζει με σωστό τρόπο τα ενδεικτικά δεδομένα για την εισαγωγή νέων, καθαρίζοντας και τις λίστες επιλογής στις στήλες των σχέσεων)

* Όταν ο χρήστης εισάγει ένα πεδίο σε κενή γραμμή κάτω από την τελευταία εγγραφή ενός φύλλου εργασίας, αυτόματα υπολογίζεται και τίθεται ο Α/Α στην πρώτη στήλη της εγγραφής, καθώς και αυτόματα συμπληρώνονται τα κελιά που περιέχουν λίστα επιλογών (στήλες που υλοποιούν τις σχέσεις).

* Κατόπιν παρατήρησης/σχολίου: Αν ο χρήστης αλλάξει τον Α/Α σε κάποια υφιστάμενη εγγραφή, αυτόματα αλλάζουν οι Α/Α σε όλα τα κελιά που την περιέχουν ως αναφορά (στήλες που υλοποιούν σχέσεις με αυτή). Αυτό συμβαίνει και στα Πρόσωπα, και στις Θέσεις, και στις Οργανικές Μονάδες.

* Κατόπιν παρατήρησης/σχολίου: Αν ο χρήστης αλλάξει τα αναγωνριστικά πεδία κάποιας εγγραφής (π.χ. όνομα, επώνυμο), αυτόματα αλλάζουν όλα τα κελιά που την περιέχουν ως αναφορά (στήλες που υλοποιούν σχέσεις με αυτή). Αυτό συμβαίνει και στα Πρόσωπα, και στις Θέσεις, και στις Οργανικές Μονάδες.

* Κατόπιν παρατήρησης/σχολίου: Έχουν αφαιρεθεί όλοι οι μηχανισμοί προστασίας κελιών. Έτσι είναι δυνατή η ταξινόμηση, η αντιγραφή γραμμών και μετακίνηση αυτών οπουδήποτε, η αλλαγή πλάτους στηλών, το φιλτράρισμα, κλπ. Πλήρης ελευθερία στη χρήση των δεδομένων μέσα στα φύλλα.

* Αντί για προστασία, ανιχνεύεται η αλλαγή στα ονόματα των πρώτων στηλών που περιέχουν γνωρίσματα αναγνωριστικά για κάθε εγγραφή. Έτσι αν κάποιος επιχειρήσει να αλλάξει π.χ. τον τίτλο "Επώνυμο", αυτό θα ανιχνευθεί και θα επανέλθει αυτόματα στην προηγούμενη κατάσταση.

* Υποστηρίζονται πλήκτρα συντόμευσης shortcut: προσωρινά μόνο για τη φόρμα διαλόγου πολλαπλών τιμών, η οποία καλείται από όλα τα φύλλα οντοτήτων με Ctrl-Enter. (Άλλες συντομεύσεις είναι υπό σχεδίαση για τις υπόλοιπες λειτουργίες, δέχομαι προτάσεις).

* Επιλογή χρωμάτων φόντου των σχημάτων Θέσης, Οργανικής μονάδας και Προσώπου πριν τη σχεδίαση του Οργανογράμματος και απόδοση των χρωμάτων κατά τη σχεδίαση. Ειδική φόρμα διαλόγου επιλογής χρώματος, είτε με απευθείας επιλογή είτε με καθορισμό των R,G,B τιμών του προς επιλογή χρώματος.

**0.6.0**

* Εξαγωγή σε XML αρχεία με επέκταση .xml

* Βελτιωμένες επιλογές και αλγόριθμος σχεδίασης, τώρα ισοδιανέμει τα σχήματα και καθ'ύψος της σελίδας εκτός από κατά πλάτος.

* Πειραματική λειτουργία βελτιστοποίησης σχεδίασης οργανογράμματος (beautification) πάνω στις αρχές του force-directed graph drawing, και αποσφαλμάτωση σφαλμάτων σχεδίασης

* Πρόσθεση επιλογών στη σχεδίαση της απεικόνισης του οργανογράμματος για την επιλογή μεγέθους σελίδας (υποστηρίζονται Α6,Α5,Α4,Α3, Α2,Α1, Β4,Β5,Β6, letter, legal)

* Ερώτηση επιβεβαίωσης διαγραφής εγγραφής/ών

**0.5.0**

* Εξαγωγή VCARD προσώπου

* Μαζική εξαγωγή όλων των προσώπων σε VCARD

* Εισαγωγή προσώπου (και θέσης) από VCARD

* Εξαγωγή επιλεγμένων οργανικών μονάδων (και συναφών θέσεων, προσώπων) σε XML

* Εισαγωγή από XML

* Βελτιωμένη απεικόνιση (και μενού επιλογών)

* Πειραματική σχεδίαση απεικόνισης βασισμένη σε force-directed graphs (η υλοποίηση είναι αργή και δυστυχώς συγκλίνει σε τοπικά βέλτιστα)

**0.4.0**

* Εξαγωγή XML επιλεγμένων οργανικών μονάδων

* Εξαγωγή σε VCARD επιλεγμένου προσώπου

* Μαζική εξαγωγή VCARDS όλων των προσώπων από το αντίστοιχο φύλλο εργασίας

* Μικρή αναβάθμιση της φόρμας επιλογών για τη σχεδίαση-απεικόνιση του οργανογράμματος

**0.3.0**

* Νέος διάλογος με παραμέτρους σχεδίασης του οργανογράμματος. Εμφανίζεται όταν ο χρήστης επιλέξει τη γραφική απεικόνιση, και ελέγχει το μέγεθος της σελίδας, το μέγεθος του κόμβου, και ποιές σχέσεις θέλει να σχεδιαστούν.

* Νέος διάλογος για έλεγχο και τροποποίηση πολλαπλών τιμών μέσα σε κελιά, ως υλοποίηση σχέσης ένα προς πολλά. Εμφανίζεται από το μενού του Οργανογράμματος, επιλογή Διαχείριση πολλαπλών τιμών. Μέσα από το διάλογο μπορεί ο χρήστης να πλοηγηθεί στα κελιά, και να συμπληρώσει πολλαπλές τιμές σε όσα κελιά και στήλες επιθυμεί. Έτσι δεν περιορίζουμε το χρήστη σε σχέση 1 προς 1 στις στήλες, και τον αφήνουμε ελεύθερο να συμπληρώσει ένα ή περισσότερα emails, ένα ή περισσότερα sites, κλπ. Εξαίρεση αποτελούν οι πρώτες στήλες στα έγγραφα, απαγορεύουμε την πλοήγηση μέσω του διαλόγου σε αυτές τις στήλες, γιατί ορίζουν την ταυτότητα των σειρών και των δεδομένων στο οργανόγραμμα (όλες οι άλλες μπορούν να θεωρηθούν μεταδεδομένα και ενδεχομένως πολλά-προς-πολλά σχέσεις).

* Ένα μικρό About... 

* Προσθήκη νέας εγγραφής: ο χρήστης απλά εισάγει νέα εγγραφή ανάλογα με το που βρίσκεται ο κέρσορας (το επιλεγμένο κελί). Όταν αυτό βρίσκεται κάτω από την τελευταία εγγραφή, τότε εισάγεται νέα εγγραφή κενή στο τέλος, με νέο δικό της ID.

* Διαγραφή πολλαπλών εγγραφών 

**0.2.0**

* Πρώτη επίσημη κυκλοφορία του πρότυπου αρχείου .ods της εφαρμογής του Οργανογράμματος σε OpenOffice Calc

